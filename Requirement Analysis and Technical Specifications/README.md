# Happy Kidz
<p align='center'>
<img src="logo.png" width="500" height="200" />
</p>

# Γενικά
## Σκοπός του συστήματος

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα υλοποιεί μια διαδικτυακή πλατφόρμα(webpage) που βοηθά τους γονείς να επιλέξουν δραστηριότητες για τα παιδιά τους. Πιο συγκεκριμένα, παρέχεται διασύνδεση παρόχων υπηρεσιών διασκέδασης και δημιουργικής απασχόλησης για άτομα σχετικά μικρής ηλικίας, με τους γονείς - κηδεμόνες τους. Ακόμα, στοχεύουμε στην διευκόλυνση και στον εκσυγχρονισμό της διαδικασίας εύρεσης τέτοιου είδους δραστηριοτήτων. Ειδικότερα, παρέχουμε διαφόρων ειδών επιλογές στους γονείς για τις δραστηριότητες του παιδιού τους (με βάση το κόστος, την ηλικία, την γεωγραφική απόσταση κτλ). Το ηλεκτρονικό πορτοφόλι θα αποτελέσει τη βάση πάνω στην οποία θα στηριχθεί ένα σύστημα επιβράβευσης των γονιών που έχουν πολλές συναλλαγές με παρόχους. Επίσης, το σύστημα θα δίνει τη δυνατότητα σε γονείς να αξιολογούν τις δραστηριότητες.

## Λειτουργικές Απαιτήσεις

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα μας υποστηρίζει τέσσερις ρόλους χρηστών στην πλατφόρμα, τους ανώνυμους χρήστες, τους γονείς, τους παρόχους υπηρεσιών και τους διαχειριστές.

&nbsp;&nbsp;&nbsp;&nbsp;&nbsp;&nbsp;&nbsp;Την πρώτη φορά που εισέρχεται ένας νέος γονιός - χρήστης της εφαρμογής, έχει τη δυνατότητα να δημιουργήσει λογαριασμό συμπληρώνοντας τα στοιχεία και τις προτιμήσεις του, τα οποία μπορεί στη συνέχεια να επεξεργαστεί. Έτσι, το σύστημα θα κάνει εξατομικευμένες προτάσεις και θα προσφέρει όσο το δυνατόν καλύτερη εμπειρία χρήσης. Αφού εισέλθει με τον λογαριασμό του έχει τη δυνατότητα να αναζητήσει τις εκδηλώσεις που τον ενδιαφέρουν κάνοντας χρήση ελευθέρου κειμένου και χρησιμοποιώντας διάφορα κριτήρια αναζήτησης, όπως γεωγραφική απόσταση, είδος εκδήλωσης, κόστος εισιτηρίου, ημερομηνία εκδήλωσης, ηλικιακό εύρος της εκδήλωσης, καθώς και συνδυασμούς τους. Αφού βρει την εκδήλωση που τον ενδιαφέρει και υπάρχει διαθεσιμότητα, ο γονέας έχει τη δυνατότητα να κλείσει εισιτήριο μέσω της πιστωτικής του κάρτας. Με κάθε αγορά ενός εισιτηρίου, ο γονέας λαμβάνει κάποιους πόντους επιβράβευσης, τους οποίους μπορεί μετά να χρησιμοποιήσει για να λάβει εκπτώσεις στην πλατφόρμα μας. Ανά πάσα στιγμή μπορεί να ελέγξει στον λογαριασμό του τον αριθμό των πόντων που έχει συλλέξει. Αφού πραγματοποιηθεί η αγορά, στη συνέχεια αποστέλλεται στον γονέα ένα e-mail με το εισιτήριο του. Επίσης στον λογαριασμό του μπορεί να δει τα εισιτήρια που έχει αγοράσει και να επιλέξει να του αποσταλεί ξανά το εισιτήριο. Μετά το τέλος της εκδήλωσης εφόσον έχει αγοράσει εισιτήριο θα έχει τη δυνατότητα αξιολόγησης. Τέλος, ο γονέας θα έχει την δυνατότητα να κάνει subscribe στους αγαπημένους του παρόχους λαμβάνοντας έτσι emails σχετικά με νέα events που αυτοί διοργανώνουν.

&nbsp;&nbsp;&nbsp;&nbsp;&nbsp;&nbsp;&nbsp;Οι πάροχοι  έχουν τη δυνατότητα αρχικά να δημιουργήσουν λογαριασμό όπου θα συμπληρώνουν τα στοιχεία της εταιρείας μαζί με ένα αναγνωριστικό έγγραφο, ώστε να γίνει εξακρίβωση των στοιχείων που παρουσιάζουν. Αφού φτιάξουν το λογαριασμό έχουν τη δυνατότητα να “ανεβάσουν” εκδηλώσεις συμπληρώνοντας στοιχεία σχετικά με αυτές, όπως το πλήθος και την τιμή των εισιτηρίων, την τοποθεσία και την ώρα διεξαγωγής, το ποσοστό έκπτωσης καθώς  και σχετικές φωτογραφίες. Για την προστασία των πνευματικών δικαιωμάτων των φωτογραφιών θα υπάρχει η επιλογή να χρησιμοποιηθούν υδατογραφήματα του παρόχου. Θα μπορούν να βλέπουν τον αριθμό θέσεων που έχουν κρατηθεί μέχρι στιγμής για κάθε event που διοργανώνουν και το ποσό χρημάτων που τους αναλογεί για κάθε εκδήλωση. Θα έχουν επίσης τη δυνατότητα να δουν αναλυτικές κριτικές και βαθμολογίες των χρηστών στις δραστηριότητες που έχουν διεξαχθεί μέχρι στιγμής καθώς και άλλα στατιστικά στοιχεία.

&nbsp;&nbsp;&nbsp;&nbsp;&nbsp;&nbsp;&nbsp;Οι administrators μετά από είσοδο με ειδικά credentials που θα έχουν προμηθευτεί από τη διεύθυνση της πλατφόρμας θα έχουν την δυνατότητα να δουν μία λίστα με τους εγγεγραμμένους γονείς, να μπλοκάρουν κάποιο γονιό ή να κάνουν reset το password κάποιου γονιού. Ακόμα θα μπορούν να δουν μία λίστα με τους λογαριασμούς των παρόχων, να τους εγκρίνουν και να τους διαγράψουν αν κριθεί απαραίτητο. Ακόμα θα έχουν την δυνατότητα να εγκρίνουν την δημιουργία καινούριων event. Επίσης θα έχει πρόσβαση και σε μία λίστα με τα ολοκληρωμένα event τα οποία δεν έχουν ακόμα πληρωθεί στον πάροχο, έτσι ώστε να μπορεί να εγκρίνει την πληρωμή.

  
&nbsp;&nbsp;&nbsp;&nbsp;&nbsp;&nbsp;&nbsp;Οι ανώνυμοι χρήστες έχουν τη δυνατότητα να δουν όλες τις υπάρχουσες δραστηριότητες καθώς και να κάνουν αναζητήσεις όπως οι εγγεγραμμένοι γονείς χωρίς να μπορούν όμως να κάνουν αγορές και να επωφεληθούν από τις προσφορές που υπάρχουν. Δεν θα τους επιτρέπεται να αξιολογούν events, αλλά μόνο να βλέπουν τις υπάρχουσες αξιολογήσεις των εγγεγραμμένων χρηστών. 

## Μη λειτουργικές απαιτήσεις

&nbsp;&nbsp;&nbsp;&nbsp;&nbsp;&nbsp;&nbsp;Η εφαρμογή θα πρέπει να προστατεύει τα δεδομένα των χρηστών, κρατώντας τα κρυπτογραφημένα, έτσι ώστε να μην μπορεί κάποιος χρήστης να δει δεδομένα άλλου χρήστη, εκτός και αν αυτό προβλέπεται ρητά από την υπηρεσία.

&nbsp;&nbsp;&nbsp;&nbsp;&nbsp;&nbsp;&nbsp;Ακόμα θα πρέπει οι χρήστες να μην μπορούν να αλλάξουν δεδομένα πέρα από τους καθορισμένους από την υπηρεσία τρόπους (η εφαρμογή θα πρέπει να είναι ασφαλής και να αντέχει σε επιθέσεις).

&nbsp;&nbsp;&nbsp;&nbsp;&nbsp;&nbsp;&nbsp;Το σύστημα να βασίζεται σε ένα διαδεδομένο και καλά υποστηριζόμενο λειτουργικό σύστημα, πχ ubuntu, ενώ όλη η υποδομή του backend θα πρέπει να περιοριστεί στα πλαίσια ενός lan. Όσον αφορά το frontend θα πρέπει υποστηρίζεται από τους εξής browsers : Chrome, Firefox.

&nbsp;&nbsp;&nbsp;&nbsp;&nbsp;&nbsp;&nbsp;Ένας χρήστης απαιτεί να συναλλάσσεται με ηλεκτρονικό πορτοφόλι, συνεπώς πρέπει να υπάρχει μέριμνα για την εξυπηρέτηση ταυτόχρονων συναλλαγών με ό,τι αυτό συνεπάγεται.

&nbsp;&nbsp;&nbsp;&nbsp;&nbsp;&nbsp;&nbsp;Η πλατφόρμα θα πρέπει να συμμορφώνεται με όλες τις ευρωπαϊκές και διεθνείς προδιαγραφές σχετικές με την προστασία προσωπικών δεδομένων (π.χ. να ενημερώνει τους χρήστες για τα cookies).

## Εμβέλεια-Παραδοχές-Περιορισμοί

&nbsp;&nbsp;&nbsp;&nbsp;&nbsp;&nbsp;&nbsp;Η γλώσσα της πλατφόρμας μας θα είναι τα ελληνικά, αφού απευθυνόμαστε στον ελλαδικό χώρο. Για τον ίδιο λόγο, το σύστημα μας θα εμφανίζει όλες τις αναγραφόμενες τιμές σε ευρώ. Οι πόντοι που θα δίνονται ως επιβράβευση θα μπορούν να χρησιμοποιηθούν για αγορές μόνο στην πλατφόρμα, ενώ δε θα μπορούν να ανταλλάσσονται με χρήματα ούτε να μεταφέρονται ανάμεσα σε χρήστες. Θεωρούμε επίσης ότι υπάρχει κάποιο φυσικό πρόσωπο που σε δεύτερο στάδιο μετά την εγγραφή επιβεβαιώνει τα στοιχεία των παρόχων και των δραστηριοτήτων ώστε να μην υπάρχουν ψευδείς πληροφορίες.

&nbsp;&nbsp;&nbsp;&nbsp;&nbsp;&nbsp;&nbsp;Τα χρήματα για κάποιο event δεν θα μεταφέρονται κατευθείαν στον πάροχο, αλλά θα τα κρατάμε εμείς μέχρι την πλήρωση του event. Εφόσον το event πραγματοποιηθεί κανονικά τα χρήματα θα μεταφέρονται στον λογαριασμό του παρόχου. Στο σύστημά μας δεν θα υλοποιηθούν λειτουργίες backup, προστασίας από επιθέσεις και ανάνηψης από σφάλματα. Για τις λειτουργίες αυτές θα χρησιμοποιηθούν έτοιμες λύσεις που είναι δοκιμασμένες και έχουν υλοποιηθεί σωστά. Επίσης η επεξεργασία των χρηματικών συναλλαγών (πιστωτικές κάρτες) δεν θα γίνεται από εμάς, αλλά από ειδικό API, το οποίο είναι εξουσιοδοτημένο νομικά να εκτελεί συναλλαγές. Τέλος, θα τεθεί κάποιο όριο στον αριθμό φωτογραφιών που μπορεί να ανεβάσει ένας πάροχος για ένα event του, ώστε να μην εξαντλήσουμε τους υπολογιστικούς μας πόρους.

## Επιχειρησιακά ζητήματα

### Βιωσιμότητα πλατφόρμας και ηλεκτρονικό πορτοφόλι

&nbsp;&nbsp;&nbsp;&nbsp;&nbsp;&nbsp;&nbsp;Θα υπάρχουν τρία είδη συνδρομών με διαφορετική χρονική διάρκεια και κόστος, μία τρίμηνη που θα ανέρχεται στα 10 ευρώ, μία εξάμηνη στα 15 ευρώ και μία δωδεκάμηνη στα 25 ευρώ. Με τη συνδρομή αυτή, οι γονείς θα απολαμβάνουν εκπτώσεις σε όλα τα events, οι οποίες θα έχουν κατώτατο όριο 5% και το ύψος τους θα καθορίζεται από τους παρόχους. Με κάθε αγορά εισιτηρίου, οι συνδρομητές θα κερδίζουν πόντους στο ηλεκτρονικό τους πορτοφόλι, με τους οποίους θα κερδίζουν έκπτωση στην ανανέωση της συνδρομής τους. Πιο συγκεκριμένα, για εισιτήρια μέχρι 10 ευρώ θα κερδίζουν 5 πόντους, για εισιτήρια από 10 έως 20 ευρώ θα κερδίζουν 10 πόντους και για εισιτήρια πάνω από 20 ευρώ θα κερδίζουν 15 πόντους. Με τη συγκέντρωση 100-200 πόντων, οι συνδρομητές θα έχουν έκπτωση 30% στην ανανέωση της συνδρομής τους, ενώ με τη συγκέντρωση > 200 πόντων οι συνδρομητές θα έχουν έκπτωση 40% στην ανανέωση της συνδρομής τους. Οι πόντοι ενός χρήστη θα μηδενίζονται με την αγορά νέας συνδρομής.

&nbsp;&nbsp;&nbsp;&nbsp;&nbsp;&nbsp;&nbsp;Δε θα υπάρχει καμία επιπλέον χρέωση στους παρόχους για τη συμμετοχή στην πλατφόρμα, παρά μόνο η κάλυψη των εκπτώσεων στους συνδρομητές - γονείς. Οι εκπτώσεις στα events τους θα καθορίζεται από τους ίδιους, με κατώτατο όριο το 5%. Στην αναζήτηση των event από τους γονείς, τα αποτελέσματα θα εμφανίζονται σε φθίνουσα σειρά προσφορών, γεγονός που τους δίνει κίνητρο να κάνουν μεγαλύτερες εκπτώσεις.

&nbsp;&nbsp;&nbsp;&nbsp;&nbsp;&nbsp;&nbsp;Το μοναδικό συνάλλαγμα το οποίο θα χρησιμοποιείται για την αγοραπωλησία εισιτηρίων είναι το ευρώ. Οι χρήστες κατά την εγγραφή τους στην πλατφόρμα θα έχουν την δυνατότητα να συνδέσουν το προφίλ τους με κάποιο μέσο πληρωμής (πιστωτική κάρτα, χρεωστική κάρτα) ώστε κατά την αγορά της συνδρομής και των εισιτηρίων να επιβαρύνεται ο συνδεδεμένος με το προφίλ λογαριασμός. 

### Πολιτική Εισιτηρίων

&nbsp;&nbsp;&nbsp;&nbsp;&nbsp;&nbsp;&nbsp;Η αρχική τιμή του εισιτηρίου θα πρέπει να είναι ίδια με αυτή που ισχύει στα εκδοτήρια του παρόχου (μη συμπεριλαμβανομένης της έκπτωσης που προσφέρει η πλατφόρμα μας).

&nbsp;&nbsp;&nbsp;&nbsp;&nbsp;&nbsp;&nbsp;Με την πληρωμή των εισιτηρίων, ο χρήστης θα λαμβάνει ένα κωδικό που θα αντιστοιχεί στο εισιτήριό του και υποδεικνύοντας το στον πάροχο θα μπορεί να συμμετάσχει στο event.



# Frontend

## Wireframes
Παρακάτω φαίνονται τα wireframes των βασικών σημείων της εφαρμογής.
<br>
### Wireframe αρχικής σελίδας
![Landing page](wireframes/LandingPage.png)

### Wireframe σελίδας αποτελεσμάτων αναζήτησης
![search](wireframes/search%20page.png)

### Wireframe σελίδας παρουσίασης δραστηριότητας
![future event page](wireframes/future_event_page.png)

### Wireframe σελίδας παρουσίασης δραστηριότητας μετά την ολοκλήρωσή της
![completed event page](wireframes/completed_event_page.png)

### Wireframe σελίδας κράτησης εισιτηρίου
![booking page](wireframes/booking_page.png)

### Wireframe σελίδας ολοκλήρωσης αγοράς εισιτηρίου
![payment page](wireframes/paymentPage.png)

### Wireframe σελίδας επιτυχημένης αγοράς εισιτηρίου
![bought ticket](wireframes/bought%20ticket.png)

### Wireframe σελίδας profile παρόχου όπως την βλέπει ο ίδιος
![provider page about section](wireframes/provider_page_current_events.png)

### Wireframe σελίδας profile γονέα
![user profile tickets section ](wireframes/user_profile_tickets.png)

### Wireframe σελίδας εγγραφής στην εφαρμογή
![sign up page parent tab](wireframes/signUpPage_parent.png)

### Wireframe σελίδας εισόδου στην εφαρμογή
![login page](wireframes/loginPage.png)

### Wireframe σελίδας δημιουργίας νέας δραστηριότητας
![new event page](wireframes/newEventPage.png)


## Usecase Diagram
![usecase diagram](UML%20Diagrams/UML%20UseCase%20Diagram.png)

